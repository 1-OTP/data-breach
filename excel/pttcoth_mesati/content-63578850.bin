<p style="text-align: center">
	<strong>แด่คุณพ่อ(ผญา)</strong></p>
<p style="text-align: center">
	<strong>……………………….</strong></p>
<p style="text-align: center">
	<strong>ชีวิตของพ่อนั้นได้ฟันฝ่ามาหลาย </strong></p>
<p style="text-align: center">
	<strong>เทิงค้าขายเฮ็ดนา ตั้งโรงสีเลื่อยไม้</strong></p>
<p style="text-align: center">
	<strong>ไปทำงานรับจ้าง แบกปูนเป็นช่าง </strong></p>
<p style="text-align: center">
	<strong>คันแม่นมีผู้จ้าง พอเฮ็ดได้สู่งาน</strong></p>
<p style="text-align: center">
	<strong>มีผู้วานผู้เว้า ไปซ่อยเขาเมิดสู่แห่ง </strong></p>
<p style="text-align: center">
	<strong>เงินค่าแฮงได้บ่ได้ คันซอยได้ไปซอยเขา</strong></p>
<p style="text-align: center">
	<strong>เอาแฮงกายเข่าสู่ แลกเงินทองของใช้จ่าย </strong></p>
<p style="text-align: center">
	<strong>เหนื่อยส่ำใดบ่จ่มบ่เว้า บ่เซาสู้เรื่องงาน</strong></p>
<p style="text-align: center">
	<strong>บ่ขี่คร้านเวียกงานเฮ็ดสู่อย่าง </strong></p>
<p style="text-align: center">
	<strong>หาทางฝึกลูกเต้า ส่งลูกเข้าไปฮ่ำเฮียน</strong></p>
<p style="text-align: center">
	<strong>ฝึกให้เพียรบ่คร้าน การงานเวียกหน้าที่ </strong></p>
<p style="text-align: center">
	<strong>เป็นคนดีใช้ได้ ไทบ้านให้อยู่นำ</strong></p>
<p style="text-align: center">
	<strong>ชีวิตของพ่อนั้น เป็นแบบอย่างทางดี </strong></p>
<p style="text-align: center">
	<strong>ห้ลูกเดินนำหลัง ถึงที่หมายคือฝันไว้</strong></p>
<p style="text-align: center">
	<strong>ต่อนี้ไปบ่เห็นหน้าพ่อของเฮาคือแต่เก่า </strong></p>
<p style="text-align: center">
	<strong>เว้านำเฮาสู่มื้อต่อจากนี้บ่ได้เห็น</strong></p>
<p style="text-align: center">
	<strong>ไปนำเวรกรรมสร้างไผมันพระเพิ่นว่า </strong></p>
<p style="text-align: center">
	<strong>จักสิดีชั่วฮ้ายบ่เห็นฮู้แล้วแต่กรรม</strong></p>
<p style="text-align: center">
	<strong>ขอกรรมดีพ่อเคยสร้างทานมัยพ่อเคยก่อ </strong></p>
<p style="text-align: center">
	<strong>บุญพ่อแม่พี่น้องกินทานสร้างให้หลั่งโฮม</strong></p>
<p style="text-align: center">
	<strong>เป็นพลังดลให่ พ่อไปดีมีสุขยิ่ง </strong></p>
<p style="text-align: center">
	<strong>สู่สวรรค์คิ้งนิ้ง วิมานฟ้าบ่อนสำบาย</strong></p>
<p style="text-align: center">
	<strong>คันแม่นตายได้เกิดพ้อขอเป็นลูกเป็นหลาน </strong></p>
<p style="text-align: center">
	<strong>อยู่นำกันนานดนได้ตอบแทนพระคุณท่าน</strong></p>
<p style="text-align: center">
	<strong>อันหมู่พาลภัยฮ้ายอันตรายให้หนีห่าง </strong></p>
<p style="text-align: center">
	<strong>มีความสุขอยู่สร้างฮักแพงมั่นบ่จืดจาง พ่อเอย</strong></p>
<p style="text-align: center">
	<strong>ด้วยความรักและอาลัยยิ่ง</strong></p>
<p style="text-align: center">
	<strong>จาก ภรรยาลูกหลานและญาติพี่น้องสู่คน</strong></p>
<p style="text-align: center">
	<strong>……………….<span style="display: none"> </span></strong></p>
<p style="text-align: center">
	 </p>
<p style="text-align: center">
	<strong>ขอขอบคุณบทกลอนจาก</strong></p>
<p style="text-align: center">
	<strong><img alt="" src="/assets/images/content/images/por_kru.png" style="width: 200px; height: 44px" /></strong></p>
<p style="text-align: center">
	<strong>www.porkru.com | ผลงานบทพิธีกร กลอน ผญา ภูมิปัญญาอีสานของพ่อครูวิทิต ไชยวงศ์คต</strong></p>
<p style="text-align: center">
	 </p>
