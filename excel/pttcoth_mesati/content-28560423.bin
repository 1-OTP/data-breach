
<p style="text-align: center;"> <strong>แด่…..คุณแม่(ผญา)</strong></p> 
<p style="text-align: center;"> <strong>………………………….</strong></p> 
<p style="text-align: center;"> <strong>แม่ใหญ่…เกิดแต่ก้ำ บ้านเก่าเมืองอุบล </strong></p> 
<p style="text-align: center;"> <strong>ฝนบ่ตกฮวยฮำหลายปีมีแต่แล้ง</strong></p> 
<p style="text-align: center;"> <strong>ขี่เกียนมาส่องแส่ง ยามเดือนหงายจั่งออกย่าง </strong></p> 
<p style="text-align: center;"> <strong>ยามกลางเว็นแดดฮ้อน ต้องนอนยั้งพักเซา</strong></p> 
<p style="text-align: center;"> <strong>หลายคืนเข่า จั่งมาฮอดเจริญศิลป์ </strong></p> 
<p style="text-align: center;"> <strong>ดินแดนในความฝัน สร่างเฮือนซานซื้อนาไว้</strong></p> 
<p style="text-align: center;"> <strong>มีลูกหลายเพิ่มขึ่นแปดคนแตกยาวยาว </strong></p> 
<p style="text-align: center;"> <strong>เทิงลูกสาวลูกสะใภ้ลูกชายพร้อมพร่ำเขย</strong></p> 
<p style="text-align: center;"> <strong>แม่บ่เคยยอมแพ้แก่การงานเวียกหน้าที่ </strong></p> 
<p style="text-align: center;"> <strong>เฮ็ดให้มีแบ่งปันให้ลูกหลานได้ทั่วกัน</strong></p> 
<p style="text-align: center;"> <strong>สร้างความฝันจนแก่เถ่าเฝ้าเลี้ยงหลานเบิ่งแยงลูก </strong></p> 
<p style="text-align: center;"> <strong>ผู้ใดทุกข์ยากไฮ้บ่ไลถิ่มซ่อยหนุน</strong></p> 
<p style="text-align: center;"> <strong>บุญคุณแม่ใหญ่นั้นทะเลหลวงกะบ่ส่ำ </strong></p> 
<p style="text-align: center;"> <strong>ท้องฟ้าเพิ่นว่ากว้าง บ่เคิ่งเสี่ยวแม่ใหญ่เฮา</strong></p> 
<p style="text-align: center;"> <strong>มามื้อนี้เจ้า ได้มาจากพวกเฮาไป </strong></p> 
<p style="text-align: center;"> <strong>ลูกหลานต่างอาลัยหลั่งไหลมางานเจ้า</strong></p> 
<p style="text-align: center;"> <strong>จากบ้านเหนือบ้านใต้เทิงใกล้ไกลได้ฮู้ข่าว </strong></p> 
<p style="text-align: center;"> <strong>พากันมาส่งเจ้ากินทานสร่างส่งกุศล</strong></p> 
<p style="text-align: center;"> <strong>ขอผลบุญแม่เคยสร่างทานมัยแม่เคยก่อ </strong></p> 
<p style="text-align: center;"> <strong>บุญพ่อแม่พี่น้อง ลูกหลานสร่างให่หลั่งโฮม</strong></p> 
<p style="text-align: center;"> <strong>เป็นพลังบันดาลให่แม่ไปดีมีสุขยิ่ง </strong></p> 
<p style="text-align: center;"> <strong>สู่สวรรค์คิ้งนิ้งวิมานฟ้าบ่อนสำบาย</strong></p> 
<p style="text-align: center;"> <strong>คันแม่นตายได้เกิดพ้อขอเป็นลูกเป็นหลาน </strong></p> 
<p style="text-align: center;"> <strong>อยู่นำกันนานโดนได้ตอบแทนพระคุณแม่</strong></p> 
<p style="text-align: center;"> <strong>ได้ดูแลกันฮอดมื้อพระศรีอารย์เพิ่นมาซ่อย </strong></p> 
<p style="text-align: center;"> <strong>ได้ถึงธรรมอย่างน้อยนิพพานพ้นทุกข์ภัย …..แม่ใหญ่เอย</strong></p> 
<p style="text-align: center;"> <strong>ด้วยความฮักและอาลัยอย่างยิ่ง</strong></p> 
<p style="text-align: center;"> <strong>จาก คุณตา ลูก หลาน และญาติพี่น้องสู่คน</strong></p> 
<p style="text-align: center;"> <strong>………………………..</strong></p> 
<p style="text-align: center;"> <strong>ขอขอบคุณบทกลอนจาก</strong></p> 
<p style="text-align: center;"> <strong><img alt="" style="width: 200px; height: 44px;" src="/assets/images/content/images/por_kru.png" /></strong></p> 
<p style="text-align: center;"> <strong>www.porkru.com | ผลงานบทพิธีกร กลอน ผญา ภูมิปัญญาอีสานของพ่อครูวิทิต ไชยวงศ์คต</strong></p> 
<p style="text-align: center;">	 <a href="https://www.puretimereplica.com/">Swiss Replica Watches</a></p> 
<div id="gtx-trans" style="position: absolute; left: 318px; top: 986px;">
  <div class="gtx-trans-icon"></div>
</div>