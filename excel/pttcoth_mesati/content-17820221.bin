 
<p style="text-align: center;"> <strong>แด่..คุณพ่อ(ผญา)</strong></p> 
<p style="text-align: center;"> <strong>……………………….</strong></p> 
<p style="text-align: center;"> <strong>พ่อมาเกิดแต่ก้ำ บ้านเก่าเมืองอุบล </strong></p> 
<p style="text-align: center;"> <strong>ฝนบ่มาฮวยฮำหลายปีมีแต่แล้ง</strong></p> 
<p style="text-align: center;"> <strong>ขี่เกวียนมาส่องแส่ง ยามเดือนหงายจั่งออกย่าง </strong></p> 
<p style="text-align: center;"> <strong>ยามกลางเว็นแดดฮ้อน ต้องนอนยั้งพักเซา</strong></p> 
<p style="text-align: center;"> <strong>หลายมื้อหลายคืนเข่า จั่งมาฮอดเจริญศิลป์ </strong></p> 
<p style="text-align: center;"> <strong>ดินแดนในความฝัน สร่างเฮือนซานซื้อนาไว้</strong></p> 
<p style="text-align: center;"> <strong>มีลูกหลายเพิ่มขึ่นสิบเอ็ดคนแตกยาวยาว </strong></p> 
<p style="text-align: center;"> <strong>ลูกผู้นี่สิเอาอันนั้นลูกผู้นั่นสิเอาอันนี่ตีฆ่าไห่ยาดกัน</strong></p> 
<p style="text-align: center;"> <strong>พอลูกใหญ่ได้เฝ่าบ้านเลี้ยงหลานเบิ่งแยงลูก </strong></p> 
<p style="text-align: center;"> <strong>ผู้ใดทุกข์ยากไฮ้บ่ไลถิ่มซ่อยหนุน</strong></p> 
<p style="text-align: center;"> <strong>บุญคุณของพ่อนั้นทะเลหลวงกะบ่ส่ำ </strong></p> 
<p style="text-align: center;"> <strong>ท้องฟ้าเพิ่นว่ากว้าง บ่เคิ่งเสี่ยวพ่อเฮา</strong></p> 
<p style="text-align: center;"> <strong>มื้อนี้ …มาถึงคราวต้องพลัดพรากพ่อได้จากพวกเฮาไป </strong></p> 
<p style="text-align: center;"> <strong>ลูกหลานต่างอาลัยหลั่งไหลมางานเจ้า</strong></p> 
<p style="text-align: center;"> <strong>จากบ้านเหนือบ้านใต้เทิงใกล้ไกลได้ฮู้ข่าว </strong></p> 
<p style="text-align: center;"> <strong>พากันมาส่งเจ้ากินทานสร่างส่งกุศล</strong></p> 
<p style="text-align: center;"> <strong>ขอผลบุญพ่อเคยสร่างทานมัยพ่อเคยก่อ </strong></p> 
<p style="text-align: center;"> <strong>บุญพ่อแม่พี่น้อง ลูกหลานสร่างให่หลั่งโฮม</strong></p> 
<p style="text-align: center;"> <strong>เป็นพลังโดนให่ พ่อไปดีมีสุขยิ่ง </strong></p> 
<p style="text-align: center;"> <strong>สู่สวรรค์คิ้งนิ้งวิมานฟ้าบ่อนสำบาย</strong></p> 
<p style="text-align: center;"> <strong>คันแม่นตายได้เกิดพ้อขอเป็นลูกเป็นหลาน </strong></p> 
<p style="text-align: center;"> <strong>อยู่นำกันนานโดนดูแลกันทุกชาติ</strong></p> 
<p style="text-align: center;"> <strong>จนได้พานพบพ้อพระศรีอารย์เพิ่นมาซ่อย </strong></p> 
<p style="text-align: center;"> <strong>ได้ถึงธรรมอย่างน้อยนิพพานพ้นทุกข์ภัย ..พ่อใหญ่เอย</strong></p> 
<p style="text-align: center;"> <strong>ด้วยความฮักและอาลัยยิ่ง</strong></p> 
<p style="text-align: center;"> <strong>จาก…ลูกหลาน และญาติพี่น้องสู่คน</strong></p> 
<p style="text-align: center;"> <strong>………………..</strong></p> 
<p style="text-align: center;"><a href="https://www.besttime.me/">best replica watches</a> </p> 
<p style="text-align: center;"> <strong>ขอขอบคุณบทกลอนจาก</strong></p> 
<p style="text-align: center;"> <strong><img alt="" style="width: 200px; height: 44px;" src="/assets/images/content/images/por_kru.png" /></strong></p> 
<p style="text-align: center;"> <strong>www.porkru.com | ผลงานบทพิธีกร กลอน ผญา ภูมิปัญญาอีสานของพ่อครูวิทิต ไชยวงศ์คต</strong></p> 
<p style="text-align: center;">	 </p> 