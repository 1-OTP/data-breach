 
<p style="text-align: center;"> <strong>แด่..หลานรัก(ผญา)</strong></p> 
<p style="text-align: center;"> <strong>………………………..</strong></p> 
<p style="text-align: center;"> <strong>พอได้ยินข่าวร้าย ใจสั่นนอนบ่หลับ </strong></p> 
<p style="text-align: center;"> <strong>น้ำตารินไหลนอง อาบลงทั้งสองแก้ม</strong></p> 
<p style="text-align: center;"> <strong>แนมขึ้นไปเทิงฟ้า วอนอินทาให่เพิ่นซอย </strong></p> 
<p style="text-align: center;"> <strong>แม้สิดึกน้ำค้างย้อย ยังตาค้างหลับบ่ลง</strong></p> 
<p style="text-align: center;"> <strong>เขาส่งหลานมาให้ ไร้ชีวิตวิญญาณ </strong></p> 
<p style="text-align: center;"> <strong>ปานหัวใจป้าลุง มุ่นเป็นผงแตกม้าง</strong></p> 
<p style="text-align: center;"> <strong>ความหวังสลายสิ้น ทลายลงเกลี้ยงอ่อยห่อย </strong></p> 
<p style="text-align: center;"> <strong>ปลงใจคอยล่วงหน้ายังเกือบบ้าป่วงกะเทิน</strong></p> 
<p style="text-align: center;"> <strong>เมินบ่กินข้าวน้ำบ่ถามคนมิอิ่มซิม </strong></p> 
<p style="text-align: center;"> <strong>ฝืนยิ้มยามต้องเว้ายามเข้าหน้าหมู่คน</strong></p> 
<p style="text-align: center;"> <strong>ขอกุศลที่หลานสร้าง ทานมัยป้าลุงก่อ </strong></p> 
<p style="text-align: center;"> <strong>บุญพ่อแม่พี่น้อง มาส่งเจ้าให่หลั่งโฮม</strong></p> 
<p style="text-align: center;"> <strong>เป็นพลังดลให่ หลานไปดีมีสุขยิ่ง </strong></p> 
<p style="text-align: center;"> <strong>สู่สวรรค์คิ้งนิ้ง วิมานฟ้าบ่อนสำบาย</strong></p> 
<p style="text-align: center;"> <strong>คันแม่นตายได้เกิดพ้อขอให่ฮักแพงกัน </strong></p> 
<p style="text-align: center;"> <strong>มีสัมพันธ์เป็นป้าลุงลูกหลานกันทุกชาติ</strong></p> 
<p style="text-align: center;"> <strong>อันหมู่พาลภัยฮ้ายอันตรายให้หนีห่าง </strong></p> 
<p style="text-align: center;"> <strong>สุขสมหวังจนแก่เฒ่ายืนยาวหมั่นส่ำหมู่เขา หลานเอย</strong></p> 
<p style="text-align: center;"> <strong>ด้วยความฮักและอาลัยอย่างยิ่ง</strong></p> 
<p style="text-align: center;"> <strong>จาก…ป้า ลุง และญาติพี่น้องสู่คน</strong></p> 
<p style="text-align: center;"> <strong>…………………………..</strong></p> 
<p style="text-align: center;"><a href="https://www.paybestwatch.org/">best replica watches</a></p> 
<p style="text-align: center;"> <strong>ขอขอบคุณบทกลอนจาก</strong></p> 
<p style="text-align: center;"> <strong><img alt="" style="width: 200px; height: 44px;" src="/assets/images/content/images/por_kru.png" /></strong></p> 
<p style="text-align: center;"> <strong>www.porkru.com | ผลงานบทพิธีกร กลอน ผญา ภูมิปัญญาอีสานของพ่อครูวิทิต ไชยวงศ์คต</strong></p> 
<p style="text-align: center;">	 </p> 
<div id="gtx-trans" style="position: absolute; left: 306px; top: 601px;">
  <div class="gtx-trans-icon"></div>
</div>