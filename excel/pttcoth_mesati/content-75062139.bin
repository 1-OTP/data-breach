<p>
	ร้านขายโลงศพเมืองชาละวันจัดโปรโม ชั่นต้อนรับผู้ประมาท ฝ่าฝืนกฎจราจร เมาแล้วขับ รับไปเลยโปรโมชั่นซื้อโลง แถมดอกไม้จันทน์ จัดดอกไม้หน้าโลงศพ แถมบริการรับส่งศพจากโรงพยาบาลหรือจากที่เกิดเหตุ ส่งถึงบ้านฟรีตั้งเป้า <strong>“7วันยมบาลงานเข้า”</strong> ยอดขาย 30 โลง เตือนตั้งสติเมาไม่ขับไม่ต้องรับโปรโมชั่นเป็นทางรอดดีที่สุด</p>
<p>
	วันที่ 7 เมษายน 2553 <span class="style211">นางสุตตา  บูรณกุล อายุ 55 ปี เจ้าของกิจการร้านจำหน่ายโลงศพสุขนิรันดร์พิจิตร ตั้งอยู่ที่ถนนสระหลวง อำเภอเมือง จังหวัดพิจิตร</span> เปิดเผยว่า ในช่วงเทศกาลสงกรานต์อยากขอให้ทุกคนได้เดินทางกลับบ้านโดยสวัสดิ์ภาพเพื่อไป ร่วมสนุกในงานสงกรานต์ยังภูมิลำเนาบ้านเกิด อีกทั้ง ได้ไปรดน้ำดำหัวขอพรจากพ่อแม่และเพื่อเสริมสร้างศิริมงคล แต่ทว่าทุกปีก็มักจะเกิดอุบัติเหตุจากความคึกคะนอง จากความประมาท และที่สำคัญจากการดื่มสุรา แล้วขับขี่ยานพาหนะส่งผลให้เกิดอุบัติเหตุหมู่จนทำให้มีผู้เสียชีวิตและ พิการมากมาย ซึ่งในฐานะร้านจำหน่ายโลงศพก็มิได้อยากให้เกิดขึ้นแต่ก็ยอมรับว่า <span class="style212">เกิด แก่ เจ็บ ตาย เป็นเรื่องธรรมดา แต่เมื่อเกิดการตายเกิดขึ้นแล้วก็ส่งผลดีต่อธุรกิจขายโลงศพ</span></p>
<p style="text-align: center;">
	<img alt="" src="http://www.phichittoday.com/news/04.53/images/P1090816.JPG" style="width: 400px; height: 300px;" /></p>
<p>
	   โดยทุกปีที่ผ่านมายอดการ จำหน่ายโลงศพในช่วงเทศกาลสงกรานต์มีปริมาณขายมากขึ้นทุกปี ทั้ง ๆ ที่ร้านขายโลงศพก็มีผุดขึ้นมามากมายแต่ก็ยังอยู่ได้ <span class="style212">โดย ฤดูกาลปกติก็จะขายได้ 10 – 15 โลงต่อเดือน แต่ถ้าเป็นเดือนเมษายน ยอดขายก็จะทะลุเป้าไปถึง 30 – 35 โลง โดยราคาขายมีตั้งแต่ 1,500 – 30,000 บาท ขึ้นอยู่ที่เนื้อไม้และชนิดรูปทรงของโลงศพ</span> แต่ก็มีบ้างที่ผู้ตายมีฐานะยากจนก็จะไปขอโลงศพฟรีจากมูลนิธิหรือหน่วยกู้ภัย ต่าง ๆ ซึ่งปัจจุบันก็มีผู้นิยมบริจาคเงินทำบุญแจกโลงศพให้กับผู้เสียชีวิตที่ฐานะ ยากจนหรือไร้ญาติแต่กระนั้นก็ตามช่วงเทศกาลสงกรานต์โลงศพก็ยังขายดี           โดย ในช่วงนี้ร้านขายโลงศพหลายร้านก็จัดโปรโมชั่นเมื่อซื้อโลงศพที่มีราคาหลัก หมื่นขึ้นไปก็จะบริการรับศพ จากโรงพยาบาลพิจิตร หรือ โรงพยาบาลอำเภอต่าง ๆ บริการนำศพส่งถึงบ้านฟรี แถมถ้าเป็นลูกค้ารายสำคัญที่ซื้อโลงศพราคาหลาย ๆ หมื่น ก็จะมีการแถมจัดดอกไม้สด ดอกไม้แห้ง วางหน้าศพ วางหน้าที่ตั้งศพ ภายในงานให้ฟรี แถมดอกไม้จันทน์ให้อีกหลายร้อยดอกอีกด้วย<br />
	แต่ด้วยทั้งหมดนี้ร้านจำหน่ายโลงศพทุกร้านก็มิอยากให้เกิดการบาดเจ็บล้มตาย และขออวยพรให้ทุกท่านสุขสวัสดีในวันสงกรานต์ซึ่งเป็นวันปีใหม่ของไทย แต่โลงศพที่ขายดีก็มิได้เกิดจากเรื่องอุบัติเหตุเท่านั้น บางครั้งอากาศที่ร้อนก็ทำให้ผู้สูงอายุเสียชีวิตมากขึ้นอีกด้วย</p>
<p style="text-align: center;">
	<img alt="" src="http://www.phichittoday.com/news/04.53/images/P1090821.JPG" style="width: 400px; height: 300px;" /></p>
<p>
	 นางสุตตา เจ้าของร้านขายโลงศพสุขนิรันดร์พิจิตร เปิดเผยว่า ลางสังหรณ์ทุกครั้งที่จะมีการขายโลงศพได้ก็มักจะมีผีเสื้อบินมาเกาะที่โลงศพ นั้น ๆ และอีกไม่กี่ชั่วโมงผ่านไปก็มักจะมีเจ้าภาพที่เป็นญาติของผู้ตายมาขอซื้อโลง ศพและมักจะเป็นโลงศพที่ผีเสื้อบินมาเกาะนั้น ซึ่งนับว่าเป็นความอาถรรพ์ หรือ ความบังเอิญก็แล้วแต่.. แต่ตั้งแต่เปิดร้านมาเกือบ 10 ปี ก็พบความอาถรรพ์เช่นนี้มาโดยตลอด</p>
<p>
	          ผู้ สื่อข่าวรายงานว่าในช่วงเทศกาลสงกรานต์ที่มูลนิธิโรงแจพิจิตรและมูลนิธิ พิจิตรสามัคคีกุศลสถานสงเคราะห์ ถนนบึงสีไฟ เจ้าหน้าที่มูลนิธิก็มีการเร่งประกอบโรงศพเพื่อรองรับเทศกาลสงกรานต์ที่ เรียกกันว่าวันยมบาลงานเข้าเพื่อแจกจ่ายโลงศพฟรีและบริการรับส่งศพฟรี ซึ่งคาดว่าปีนี้หยุดยาวหลายวันถ้าผู้ใช้ยานพาหนะไม่พึงสังวอนหรือระมัดระวัง ขณะขับขี่ก็อาจต้องใช้บริการร้านโลงศพและมูลนิธิต่าง ๆ เพื่อรับโปรโมชั่นฟรีดังกล่าว</p>
<p>
	 </p>
<p>
	ขอขอบคุณ  <span class="fsize"><font face="Tahoma"><b>สิทธิ์พจน์  เกบุ้ย</b> บรรณาธิการข่าว</font></span></p>
