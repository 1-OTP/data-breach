
<p style="text-align: center;"> <strong>แด่..ลูกพ่อ(ผญา)</strong></p> 
<p style="text-align: center;"> <strong>……………………..</strong></p> 
<p style="text-align: center;"> <strong>พอได้ยินข่าวร้าย ใจสั่นนอนบ่หลับ </strong></p> 
<p style="text-align: center;"> <strong>น้ำตารินไหลนอง อาบลงทั้งสองแก้ม</strong></p> 
<p style="text-align: center;"> <strong>แนมขึ้นไปเทิงฟ้า วอนอินทาให่เพิ่นซอย </strong></p> 
<p style="text-align: center;"> <strong>แม้นสิเดิกน้ำค้างย้อย ยังตาค้างหลับบ่ลง</strong></p> 
<p style="text-align: center;"> <strong>เขาส่งลูกมาให้ ไร้ชีวิตวิญญาณ </strong></p> 
<p style="text-align: center;"> <strong>ปานหัวใจพ่อแม่หยุด มุ่นเป็นผงแตกม้าง</strong></p> 
<p style="text-align: center;"> <strong>ความหวังสลายสิ้นทลายลงเกลี้ยงอ่อยห่อย </strong></p> 
<p style="text-align: center;"> <strong>ปลงใจคอยล่วงหน้า ยังเกือบบ้าป่วงกะเทิน</strong></p> 
<p style="text-align: center;"> <strong>เมินบ่กินข้าวน้ำบ่ถามคนมิอิ่มซิม </strong></p> 
<p style="text-align: center;"> <strong>ฝืนยิ้มยามต้องเว้ายามเข้าหน้าหมู่คน</strong></p> 
<p style="text-align: center;"> <strong>ขอกุศลที่ลูกสร้าง ทานมัยที่ลูกก่อ </strong></p> 
<p style="text-align: center;"> <strong>บุญพ่อแม่พี่น้องกินทานสร้างหลั่งโฮม</strong></p> 
<p style="text-align: center;"> <strong>เป็นพลังโดนให่ ลูกไปดีมีสุขยิ่ง </strong></p> 
<p style="text-align: center;"> <strong>สู่สวรรค์คิ้งนิ้ง วิมานฟ้าบ่อนสำบาย</strong></p> 
<p style="text-align: center;"> <strong>คันแม่นตายได้เกิดพ้อขอให้ฮัแพงกัน </strong></p> 
<p style="text-align: center;"> <strong>มีสัมพันธ์กลมเกลียวเกิดฮ่วมกันทุกชาติ</strong></p> 
<p style="text-align: center;"> <strong>อันหมู่พาลภัยฮ้ายอันตรายให้หนีห่าง </strong></p> 
<p style="text-align: center;"> <strong>สุขสมหวังจนแก่เฒ่ายืนยาวหมั่นส่ำหมู่เขา ลูกเอย</strong></p> 
<p style="text-align: center;"> <strong>ด้วยความฮักและอาลัยอย่างยิ่ง</strong></p> 
<p style="text-align: center;"> <strong>จาก…พ่อ แม่ และญาติพี่น้องสู่คน</strong></p> 
<p style="text-align: center;"> <strong>……………….</strong></p> 
<p style="text-align: center;">  <a href="https://www.puretimereplica.com/"> Swiss Replica Watches</a></p> 
<p style="text-align: center;"> <strong>ขอขอบคุณบทกลอนจาก</strong></p> 
<p style="text-align: center;"> <strong><img alt="" style="width: 200px; height: 44px;" src="/assets/images/content/images/por_kru.png" /></strong></p> 
<p style="text-align: center;"> <strong>www.porkru.com | ผลงานบทพิธีกร กลอน ผญา ภูมิปัญญาอีสานของพ่อครูวิทิต ไชยวงศ์คต</strong></p> 
<p style="text-align: center;">	 </p> 