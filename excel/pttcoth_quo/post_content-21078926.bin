<h3><b>แดงฝั่งละใบ! “อาร์เซน่อล” หืดจับเฉือน “แบล็คพูล” 2-1</b></h3>
อาร์เซน่อล เปิดบ้านเฉือน แบล็คพูล 2-1 ประตู ในศึกคาราบาวคัพ

อาร์เซน่อล ที่เปลี่ยนตัวผู้เล่นถึง 9 ตำแหน่งก็หืดจับเหมือนกันกว่าจะเฉือนชนะ แบล็คพูล ทีมจากลีกวันไป 2-1 จากประตูของลิชต์สไตเนอร์ และดาวรุ่ง เอมิล สมิธ โรว์  โดยเกมนี้มีใบแดงฝั่งละใบด้วย ซึ่งอาร์เซน่อล เป็น เกนดูซี่ ที่โดนไล่ออกจากสนาม อาร์เซน่อล เข้ารอบก่อนรองชนะเลิศแบบลุ้นเหนื่อย

 
<h3><b>โรนัลโด้ แข้งทำประตูดีสุดใน 10 นัดแรกของยูเวนตุส</b></h3>
คริสเตียโน่ โรนัลโด้ ทำผลงานที่ยอดเยี่ยมดับเรอัล มาดริด พอย้ายมาอยู่กับ ยูเวนตุส ยังสร้างสถิติเป็นนักเตะคนแรกที่ยิงเกิน 6 ประตูใน 10 เกมแรก

คริสเตียโน่ โรนัลโด้ เพิ่งทำ 2 ประตูช่วยให้ ยูเวนตุส บุกไปเอาชนะ เอ็มโปลี 1-2 ในศึกกัลโช่เซเรีย อา เมื่อวันเสาร์ที่ผ่านมา ส่งผลให้ คริสเตียโน่ โรนัลโด้ ทำไปแล้วทั้งหมด 7 ประตู ในลีกเวลานี้ และทำให้เจ้าตัวทำสถิติเป็นนักเตะ ยูเวนตุส คนแรกในรอบ 60 ปี ที่ยิงเกิน 6 ประตู ใน 10 เกมแรกของเซเรียอา เทียบเท่ากับ จอห์น ชาร์ล ที่ทำได้ถึง 7 ประตู ก่อนครบ 10 เกมแรกในลีกให้ ยูเวนตุส เมื่อฤดู 1957 – 1958  สำหรับ โรนัลโด้ ตัดสินใจย้ายจาก เรอัล มาดริด มาร่วมทีม ม้าลาย ในซีซั่นนี้ และสามารถปรับตัวได้ทันที รวมถึงกำลังสร้างผลงานกับต้นสังกัดใหม่ได้อย่างยอดเยี่ยม ด้วยผลงานลงสนาม 10 นัด ยิง 7 ประตู  นอกจากเรื่องราวของ โรนัลโด้ แล้ว ยูเวนตุส ยังมีข่าวสนใจจะดึงตัว ฮาเมส โรดริเกซ มิดฟิลด์ บาเยิร์น มิวนิค มาร่วมทีม โดย ฮาเมส ย้ายมาร่วมทีม บาเยิร์น ด้วยสัญญายืมตัวเป็นเวลา 2 ปี พร้อมออพชั่นซื้อขาด ตั้งแต่ปี 2017 แต่ก็มีข่าวออกมาเรื่อยๆว่า ฮาเมส ไม่มีความสุขในการเล่นให้กับ บาเยิร์น เพราะไม่ค่อยได้ลงสนาม และเจ้าตัวก็อยากที่จะย้ายกลับไปเล่นที่ลาลีกา หรือย้ายไปเล่นที่อื่นด้วยสัญญาซื้อขาด
โดยสื่อรายงานว่ามีความเป็นไปได้ที่ ฮาเมส จะได้ย้ายไปร่วมทีม ยูเวนตุส เพราะว่า ฮาเมส มีเอเยนต์เป็น ฮอร์เก้ เมนเดส ซึ่งผู้อยู่เบื้องหลังในการนำตัว โรนัลโด้ ย้ายจาก เรอัล มาดริด มาร่วมทีม ยูเวนตุส เมื่อซัมเมอร์ ซึ่งทางทีมม้าลายก็มีสัมพันธ์ที่ดีกับเอเยนต์รายนี้  ทั้งนี้คาดกันว่า ฮอร์เก้ เมนเดส ต้องการเจรจาเรื่องย้ายทีมกับ บาเยิร์น ให้เรียบร้อยภายในสิ้นปีนี้ แต่เชื่อว่า บาเยิร์น จะรอให้ถึงเดือนมิถุนายนมากกว่า

 
<h3><b>“แลมพาร์ด” เยือนบ้านเก่า! “เชลซี” เฉือนหวิว “ดาร์บี้” 3-2 ลิ่วรอบ 8 ทีมลีกคัพ</b></h3>
เชลซี เฉือนชนะ ดาร์บี้ หวุดหวิด 3-2 เข้ารอบ 8 ทีมสุดท้ายฟุตบอลคาราบาวคัพ

เกมนี้เชลซีส่งผู้เล่นสำรองยกชุด เพื่อสลับหมุนเวียนนักเตะ เจอกับ ดาร์บี้ ที่นำทัพมาโดย แฟรงค์ แลมพาร์ด อดีตนักเตะเก่า โดยเขี่ยบอลได้แค่ 5 นาที เชลซีขึ้นนำแบบโชคช่วย หลังฟิกาโย่ โทโมรี่ เด็กเชลซีที่ดาร์บี้ยืมตัวมาพลาดสกัดบอลเข้าประตูตัวเอง แต่ถัดมาอีกแค่ไม่กี่นาที ดาร์บี้ก็ตามตีเสมอได้ จากจังหวะผิดพลาดของเคฮิลล์ และเป็นแจ็ค มาริออตต์ หลุดเข้าไปยิงตีเสมอ  ทั้งนี้แต่ว่านาทีที่ 21 เชลซีก็กลับมาขึ้นนำอีกครั้ง อัซปิลิกวยต้า เปิดบอลจากฝั่งขวา บอลไปแฉลบขาคีโอห์ เข้าประตูตัวเอง เป็นการทำเข้าประตูตัวเอง 2 ลูกรวดของคู่เซนเตอร์ฮาล์ฟดาร์บี้  เชลซีดีใจไม่นาน ดาร์บี้ก็ฮึดสู้ตามตีเสมอได้อีกรอบ จากจังหวะเข้าชาร์จหน้าประตูของมาร์ติน ว้ากฮอร์น แต่ว่าท้ายครึ่งแรก เชสกื ฟาเบรกาส ก็ซัดประตูให้เชลซี นำเป็นครั้งที่ 3

 
<h3><b>“เลสเตอร์” ยกเลิกไฟลท์บินไป “คาร์ดิฟฟ์” เดินทางด้วยรถโค้ชแทน</b></h3>
จากเหตุการณ์ ฮ. ของคุณวิชัยตก ทำให้ล่าสุดเลสเตอร์ ตัดสินใจยกเลิกเที่ยวบินไป คาร์ดิฟฟ์ แล้วเดินทางด้วยรถโค้ชแทน

โปรแกรมพรีเมียร์ลีกสุดสัปดาห์นี้ของ เลสเตอร์ ซิตี้ ยังคงมีการแข่งขันตามเดิม โดยสโมสรเผยว่านักเตะทุกคนพร้อมทำหน้าที่เพื่อคุณวิชัย ประธานสโมสรอันเป็นที่รัก แต่จากเหตุการณ์สะเทือนใจที่เกิดขึ้น ทำให้พวกเขาตัดสินใจยกเลิกเที่ยวบินที่จะต้องเดินทางไปเยือน คาร์ดิฟฟ์ ซิตี้ แล้วเปลี่ยนมาเดินทางโดยรถโค้ชแทน โดยได้รับความเห็นชอบจากทั้งนักเตะ สตาฟฟ์โค้ช รวมถึงคุณต๊อบ อัยยวัฒน์ ศรีวัฒนประภา รองประธานสโมสร เพราะหากเดินทางด้วยเครื่องบินในช่วงเวลานี้ อาจส่งผลกระทบต่อจิตใจ
อย่างไรก็ตาม นักเตะลงสนามซ้อมตามโปรแกรมตั้งแต่เมื่อวานนี้แล้ว และทุกคนก็มุ่งมั่นพร้อมลงแข่งเพื่อคว้าชัยชนะมอบให้กับคุณวิชัย โดยเมื่อวานนี้ นอกจากที่นักเตะจะมาซ้อมแล้ว เจมี่ วาร์ดี้ และภรรยา ได้เดินทางมาวางดอกไม้ที่บริเวณหน้าสนาม เจมี่ วาร์ดี้ ยังทำใจไม่ได้กับการจากไปของคุณวิชัย จับมือภรรยา ร้องไห้ เช่นเดียวกับ ดาเนียล อมาร์ตี้ แม้จะได้รับบาดเจ็บข้อเท้าซ้ายหักและเพิ่งออกจากโรงพยาบาลหลังการผ่าตัด แต่ก็ยังตั้งใจมาวางดอกไม้เพื่อระลึกถึงคุณวิชัย ทั้งๆที่ถือไม้ค้ำ  ขณะที่ มานูเอล เปเยกรินี่ กุนซือเวสต์แฮม เผยว่าก่อนเกมคาราบาวคัพคืนนี้ ที่พวกเขาจะลงสนามพบกับ สเปอร์ส นักเตะทุกคนจะยืนสงบนิ่งเพื่อร่วมไว้อาลัยให้กับคุณวิชัย และผู้เสียชีวิต และหน้าสนามลอนดอน สเตเดี้ยม จะขึ้นข้อความไว้อาลับกับคุณวิชัย ด้วย